Een van Oudtshoorn se mees geliefde inwoners en leiers, en voormalige direksievoorsitter van die KKNK, dr David Piedt (80), word tans in die waakeenheid van die Mediclinic George vir Covid-19 behandel. Hou hierdie besonderse man in jul gebede. Volgens David se vrou, Marjorie, het hy goed geslaap en sal hy van vandag af hoëvloeisuurstof en fisioterapie ontvang. Dit tel ook in sy guns dat hy aan geen “co-morbidities” ly nie. Marjorie en haar suster,Helen Oliphant, het ook intussen positief vir die virus getoets. Helen wat baie moeg voel, is vanoggend per ambulans na die hospitaal geneem. Volgens Marjorie voel sy self nog heel goed en dokter sy haarself met vitamiene. (Deur Liesel le Roux)