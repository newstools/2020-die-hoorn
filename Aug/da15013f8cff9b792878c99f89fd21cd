UITSPRAAK ten opsigte van ’n hersieningsaansoek in die bedrogsaak teen die voormalige hoofbestuurder van Kango Wyne op Oudtshoorn, is verlede Donderdag tydens ’n virtuele hofsitting in die Kaapse Hooggeregs­hof voorbehou.Johan Brits is in 2015 deur streek­landdros Neels Nortje op 23 klagtes van bedrog en twee van die oortre­ding van die Wet op Drankprodukte skuldig bevind.Brits het egter in ’n hersienings­aansoek aangevoer dat landdros Neels Nortje in sy bevinding fouteer het.Volgens adv Louis van Niekerk, senior advokaat in die kantoor van die Direkteur van Vervolging en aanklaer in die saak, het regters Baartman en Wille Donderdag bevestig dat hulle nou die volle hofrekord kon deurgaan.Nadat die advokate nie enigiets nuuts bygevoeg het nie, is uitspraak voorbehou sonder om ’n datum daarvoor te bepaal.Adv Marthinus Barnard verskyn namens Brits. (Deur Garnett Wicomb)