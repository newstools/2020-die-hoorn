■ Moet asseblief nie deur die slaggate voor Jubileestraat 71 in Oudtshoorn ry nie. Ek het daar blomsaad ingesit. Lente is net om die draai en ons wil graag die mooiste slaggate hê. Ons besef hulle vorm so vinnig dat dit onmoontlik is om almal reg te maak. Op hierdie manier sal hulle ook baie meer sigbaar wees. Stef. ■ Kan daar nie ’n toegewing gemaak word aan bejaardes bo 75 om maar spreiers in ons tuine te gebruik nie? Ons se ou rugge wil nie meer saamwerk met emmers water dra nie! Petro Heyns, Oudtshoorn (Die Oudtshoorn Munisipaliteit se woordvoerder, Ntobeko Mang­qwengqwe, antwoord soos volg: Ons het simpatie met die skrywer. Ons kyk na die wysiging van die waterbeperkings om moontlik probleme soos hierdie aan te spreek. Ongelukkig moet ons die beperkings na die raad neem vir goedkeuring.) ■ Daar is drie soorte mense: Die wat skoonmaak en mooimaak; die wat rommel en gemors gooi; en die wat kommentaar lewer oor wat ander doen… ■ Wanneer maak die Langenhoven Gedenkbiblioteek weer oop?