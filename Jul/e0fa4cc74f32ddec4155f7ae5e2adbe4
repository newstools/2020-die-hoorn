DIE hoof regsdienste van die Groter Oudtshoorn Munisipaliteit, Pumzo Tofile (55), is Saterdag in die waak-eenheid van die Vincent Palotti Hospitaal in Kaapstad oorlede nadat hy die Covid-19-virus opgedoen het.Tofile se sterfte sal egter nie as Oudtshoorn se eerste Covid-19-sterfte aangeteken word nie, omdat sy tuisadres in Kaapstad is waar sy gesin woon.Volgens die waarnemende munisipale bestuurder, Reginald Smit, het Tofile die laaste keer toe hy tydens Vlak 4-inperking huis toe is, siek geword.“Ek het ’n paar keer met hom gepraat nadat hy siek geword het. Die laaste keer was ’n Saterdag toe hy in die hospitaal opgeneem is. Die laaste paar dae van sy lewe het ek met sy vrou gepraat.“Ons het so gehoop en gebid vir sy herstel,” het Smit gesê.Tofile het in 2012 by die munisipaliteit begin werk as hoof van regs- en kontrakdienste. Smit het hom bestempel as ’n saggeaarde en toe-gewyde ampenaar.Nluthando Mwati, waarnemende burgemeester van Oudtshoorn, het gesê “ons is almal baie hartseer oor die dood van iemand van Tofile se kaliber.“Ek het groot waardering gehad vir die ywer waarmee hy sy werk gedoen het en sy vriendelikheid, het sy gesê.”Volgens Ntobeko Mangqweng­qwe, munisipale woordvoerder, reël die munisipaliteit tans ’n erewag ooreenkomstig Covid-19-regulasies vir wanneer Tofile se liggaam vir sy begrafnis van Kaapstad via Oudts­hoorn na sy tuisdorp Ezigodlo in die Oos-Kaap vervoer word.Tofile word oorleef deur sy vrou, Gcotyiswa, en twee kinders van 10 jaar en 23 maande onderskeidelik.