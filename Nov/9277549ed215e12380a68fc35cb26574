DIE saak teen drie mans van Rose Valley op Oudts­hoorn wat van moord aangekla word, is Maandag in die streekhof vir uitspraak tot 7 Desember uitgestel. Elias Kammies, Heinrich September en Joseph Olckers word van moord op Johannes Jonathan, ook van Rose Valley, aangekla.Jonathan se lyk is op 22 Maart verlede jaar op die De Rust-pad naby een van die stop-en-ry-punte aangetref.Al drie pleit onskuldig. Volgens Kammies was hy die betrokke dag op Dysselsdorp toe iemand hom oor Jonathan se dood ingelig het. September en Olckers ontken ook dat hulle op die moordtoneel was.September en Olckers se regsverteenwoordiger, adv Pieter van Wyk, vra vir hul vryspraak omdat die staat nie sy saak bo redelike twyfel bewys het nie en hulle die voordeel van die twyfel behoort te kry. Kammies se regsverteenwoordiger, Cindy Murray-Smith vra ook vir sy vryspraak.Die staatsaanklaer, Brandon Smith, was van mening dat genoeg getuienis voor die hof is vir skuldigbevinding.Kammies se borgtog van R1 000 is verleng terwyl September en Olckers in aanhouding bly. (Deur Garnett Wicomb)