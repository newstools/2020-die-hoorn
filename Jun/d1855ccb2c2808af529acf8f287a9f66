’N WINKEL in die Queen’s Mall op Oudtshoorn is Dinsdag volgens ooggetuies deur die Oudts­hoorn Polisie toegemaak.Na wat verneem word, was die personeel van die betrokke winkel in kontak met iemand wat in isolasie is weens Covid-19-voorsorgmaatreëls. Dié winkel het steeds voortgegaan om die publiek te bedien, sonder die voorgeskrewe maskers en voorsorgmaatreëls.Volgens ’n plaaslike polisiewoordvoerder, sers Gretchen Michaels, is haar kantoor “nie by magte om enige navrae rakende Covid-19 te beantwoord nie”.Die navraag is gedoen by kapt Malcolm Pojie, woordvoerder van die Suid-Kaapdistrikspolisie, maar gister teen druktyd het Die Hoorn nog geen reaksie ontvang nie.Die winkel was gister (3 Junie) steeds gesluit.