’N Tweede man het sy lyf Vader Krismis gehou en by die skoorsteen van ‘n bekende sportkroeg op die Checkers Plein ingeklim en toe nie daarin geslaag om weer uit te klim nie. Volgens een die mede-eienaars van die Wicit Sportkroeg, Maurice Wicomb, het die alarm van die besigheid Maandagoggend omstreeks 02:30 afgegaan waarna die vermeende dief aan die elektriese bedrading gepeuter en die ligte ook alles afgeslaan het. Hy kon gevolglik niks sien nie en is binne die donker kroeg deur die polisie en lede van Suiderkruis Sekuriteit gekry en in hegtenis geneem. Hy het glo ‘n vriend gehad wat op die dak gewag en weggekom het. Die verdagte sou gister op ‘n klagte van huisbraak met die opset om te steel in die hof verskyn. Hy is borgtog van R300 toegestaan en verskyn weer op 15 Junie 2020 in die hof. (Deur Garnett Wicomb)