DIE 33-jarige buitelander, Jude Egbuna – een van drie mans wat op 10 November in ’n huis in Adderleystraat in hegtenis geneem op aanklag van die handel in dwelms – sal volgende Dinsdag (15 Desember) in die Oudtshoorn Streekhof verskyn vir sy borgaansoek.Egbuna is op Oudtshoorn in hegtenis geneem tydens ’n urelange optrede deur lede van Oudts­hoorn Misdaadintelligensie, Eden Kluster Misdaadvoorkoming, Oudtshoorn Misdaadvoor­koming en die Attaqua K9-eenheid (honde-eenheid).Die verskeie eenhede het omstreeks 12:10 die dag toegeslaan, met meer as R50 000 kontant wat in ’n slaapkamer in die huis gevind is. Daar is ook deur die polisie beslag gelê op 12 pakkies Tik, 1 190 Mandrax-tablette en 103 gram kokaïen wat in ’n houtstruktuur agter die huis gevind is.Dié dwelms was volgens die polisie bestem vir verspreiding op Oudtshoorn. (Deur Stefan Skapie Goosen)