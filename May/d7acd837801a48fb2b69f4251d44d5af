OUDTSHOORN ontvang tans water direk uit die Mellvilledam nadat ’n toevoerpyp van die Raubenheimerdam na die dorp op Dinsdag, 5 Mei, gebreek het.Die Melvilledam het genoeg water om Oudtshoorn vir sowat 30 dae lank van water te voorsien.Volgens Ntobeko Mangqwenqwe, woordvoerder van die munisipaliteit, is ’n spesialis-kontrakteur reeds besig met herstelwerk en gaan daar gepoog word om dit in die volgende twee weke te doen.“Die herstelwerk word bemoeilik deurdat dit in ’n beperkte ruimte in ’n tonnel onder die wal gedoen moet word.“Die pyp, wat 400 mm in deur-snee is, is ook met beton omhul wat eers weggebreek moet word.”Mangqwengqwe sê daar word nie voorsien dat die watertoevoer na die dorp onderbreek sal word nie, aangesien die reservoirs by die dorp genoeg plek het om piekvloeie te ak­- kommodeer.Die Buffelsdrift- en Schoemans­hoekgebiede wat direk uit die hoof­toevoerlyne voorsien word, kan egter tydens piektye onderbrekings in watertoevoer ervaar.Mangqwengqwe het inwoners versoek om steeds water te bespaar.“Hoewel die damvlak tans bo 50% is, is die droogte steeds nie gebreek nie.” (Deur Liesel le Roux)