’N MAN van Rose Valley op Oudtshoorn wat aan voertuigdiefstal skuldig bevind is, is in die Oudts­hoorn Streekhof vyf jaar gevangenisstraf opgelê , met ’n gedeelte van die vonnis wat voorwaardelik opgeskort is.Die 32-jarige Henry Ruiters het erken dat hy op 21 Maart vanjaar die motorfiets van Johannes Potgieter uit ’n stoorkamer op Buffelsdrift gesteel het.Volgens hom was hy onder die invloed van alkohol en het hy die motorfiets geneem om by familie op Oudtshoorn te gaan kuier.Hy is nog dieselfde dag in hegtenis geneem.Die aangeklaagde se regshulpprokureur, Cindy Murray-Smith, het die hof vir ’n vonnis gevra waarvan ’n gedeelte opgeskort word. Die motorfiets is dieselfde dag teruggevind en nie beskadig nie.Die staatsaanklaer, Brandon Smith, het nie die versoek teengestaan nie, maar gemeld dat Ruiters aan ’n ernstige misdryf skuldig bevind is en die motorfiets wel beskadig is.Streeklanddros Sylvia Mandla het Ruiters tot vyf jaar gevangenisstraf gevonnis waarvan twee jaar voorwaardelik vir vyf jaar opgeskort is. Hy is ook onbevoeg verklaar om ’n vuurwapen te besit. (Deur Garnett Wicomb)