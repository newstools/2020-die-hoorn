‘N 31-JARIGE man van George is Woensdagaand (14 April 2020) by ‘n padblokkade naby Uniondale in hegtenis geneem nadat sowat R700 000 se dagga in nege sakke in sy voertuig gevind is. Die polisie het op die dagga en  die voertuig beslag gelê. Lede van die Oudtshoorn K-9  Attaqu-eenheid (Oudtshoorn Honde-eenheid) wat ontplooi was by ‘n padblokkade op die R62 in die Langkloof was besig om ‘n Kia-bakkie te deursoek toe hul dwelmhond gereageer het op die moontlike reuk van dagga.